tṛtīyo'dhyāyaḥ|

caturthapādaḥ|

................| dvitīyaṃ dvitīyasyāḥ| tṛtīyaṃ tṛtīyasyāḥ| vāyusaṃvartaṇyā(nyā)ścaturthadhyānaṃ
śīrṣamiti|

atrāha-caturthadhyāne saṃvartanī kasmānna bhavati ? taducyate-

[150] sattvākhyopadravābhāvānna caturthe'sti sūtrataḥ|vimānasya sama(sa)tvasya pradhvaṃsānnityatā
kutaḥ||

caturthe khalu dhyāne bāhyādhyātmikā apakṣālā na vidya[nte tasmānna saṃvartano] utpādyate| prathame
hi dhyāne vitarkavicāra vagnikalpāvapakṣālabhūtau vidyete| dvitīye prītirapkalpā cetopahāriṇī|
tṛtīye dhyāne āśvāsapraśvāsā vāyvātmakāḥ| ityato yasyāṃ dhyānasamāpattau yathābhūto'pakṣālastathābhūtena
bāhyena vināśaḥ| caturthe tu [bāhyo'pakṣālo na pravartata iti]
nāsti saṃvartanī| nityaṃ tarhi caturthadhyānaṃ prāpyam| kasmāt ? ‘vimānasya sama(sa)tvasya’
karmakṣayena‘pradhvaṃsāt’ iti||

kathaṃ punaretāḥ saṃvartanyaḥ kayā vā'nupūrvyā bhavanti ? taducyate| nirantaraṃ tāvat-

[151] sapta tejobhirekā'dbhirgate'dbhiḥ saptake punaḥ|tejasā saptakāntyaikā vāyu[saṃvartanī
tataḥ]||

[sapta saṃvartanyastejobhiḥ] bhavanti| aṣṭhamo'pām| [evaṃ]saptako bhavati| tasmin saptake'tikrānte
punastejasā saptakaḥ| tasminnapyatikrānte vāyusaṃvartanyaikayā ṇā(nā)śo bhavati| sā
tu nityaṃ tejasaḥ saptakapṛṣṭhe vāyusaṃvartanī bhavati| ta ete piṇḍena bhavanti ṣa[ṭpañcāśat]
tejaḥsaṃvarta[nyaḥ], saptāpsaṃvarta[nyaḥ, ekā vāyusaṃvartanī]||

[kiṃ punastatra kāraṇaṃ ya]tpaścādvāyursavartanyekaiva bhavati ? taducyate-

[152] āgneyātsaptakādeka[:] pāvanīkimanantaram|āyuṣparigrahādevaṃ śubhakṛtsnāyuredhanam||

evaṃ ca kṛtvā prajñaptibhāṣyamanulomitaṃ bhavati-“catuḥṣaṣṭhiḥkalpāḥ śubhakṛtsnāṃ(tsnā) [nāṃ]
devanāmāyuṣpramāṇam” iti||

atha kasmāt [pṛthivīsaṃvartanī na] bhavatiṃ ? tadatra kāraṇamucyate-

[153] vātādidoṣasādharmyā[tsattvā]ṇā(nāṃ) [tadvināśakāḥ]|ādhyātmiketi sārūpyānna bhūsaṃvartaṇī(nī)
matā||

yathā khalu vātapittaśleṣmabhistribhiḥ sattvānāṃ marmacchedaḥ pṛthivīdhātutvalakṣaṇo bhavati
tadvadagni[jala]vāyubhirbhūrūtsādyate| kiñca, ete [tadvināśakāḥ] .............tannāśāya pravṛttatvāt|
kiñca, ‘ādhyātmiketi sārūpyācca’ | yathā cādhyātmikyastrisraścittasya tayorbhavanti
vitarkavicāraprītyucchvāsapraśvāsalakṣaṇaista[thā] bāhyā apyupadravā vahnyambhovāyuprakopalakṣaṇā
bhavantīti||

abhidharmadīpe [vibhāṣāprabhāyāṃ vṛttau tṛtīyasyādhyāyasyaca]turthaḥ pādaḥ samāptaḥ||

[tṛtīyo'dhyāyaḥ samāptaḥ]||

