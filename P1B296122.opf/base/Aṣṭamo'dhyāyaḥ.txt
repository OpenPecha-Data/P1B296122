aṣṭamo'dhyāyaḥ|

prathamaḥ pādaḥ|

vyākhyātā hi vistaraśo vidarśanā| śamatha idānīṃ vaktavyaḥ| sa khalveṣa śamathaścaturthadhyā[nā]rūpyasaṃgṛhītaḥ|
tatra tu

[534] sāṅgā cittasthitirdhyānaṃ taccaturdhā'ṅgabhedataḥ|

śamathaḥ khalu sāṅgā kuśalā cittaikāgratā dhyānamityucyate| yasya khalu dharmasyāṅgaparigṛhītato(syo
?) drekā[t] cittacaittānyālambanāntaraṃ na pratipadyante sa dharmaścaitasikaḥ samādhirityākhyāyate|
tadaṅgabhedena caturvidhamiti vakṣyāmaḥ| tasyāṃ punaścittasthitau

dhyānoktirāñjasī tatra bhāktī tatsahabhūṣvapi||

samādhisvabhāvaṃ khalu paramārtheṇa(na) dhyānam| saparivāraṃ tu gṛhyamānaṃ(ṇaṃ) pañcaskandhasbabhāvam|
bhaktikalpanayā [tatsahabhūṣvapi] dharmeṣu tācchabdyam||

[535] saṃkṣepādiyamākhyātā dhyānajātiścaturvidhā|

prathamaṃ dhyānaṃ dvitīyaṃ tṛtīyaṃ caturthamiti|

dravyabhedānahaṃ tasyāḥ pravakṣyāmi yathāgamam||

dravyabhedastu dhyānajāteścaturvidhāyāḥ samāpattijāteśca tāvatyā eva samāsena vakṣyāmi||

tatra tāvat|

[536] sahārūpyacatuṣṭvena samāpattirmatāṣṭadhā|[catuḥ pañceṣu skandheṣu] [ta] duktervargavṛttitaḥ||

pañcaskandheṣu vargībhūteṣu dhyānasamāpattiḥ prajñāpyate| catu[:]pañceṣvārūpyasamāpattiriti||

[537] bhedena tu samāpattidravyāni(ṇi) daśa sapta ca|sāmantakaiḥ sahāṣṭābhirdhyānāntarikayā'pi
ca||

aṣṭāṇāṃ(nāṃ) khalu samāpattibhūmīnāmaṣṭāṇā(nā)meva sāmantakadravyāṇāṃ tatpraveśopāyabhūtāni
dhyānāntarikā ca prathamadhyānasaṃgṛhītā| etāni khalu saptadaśa yathāsthaulyaṃ bhidyamānāni
saptadaśa bhavantītyata āha-

[538] tadbhedāḥ khalvime'nyepi vakṣyante śāstracoditāḥ|

anye'pi khalu samāpattibhedāstadantargatā eva sūtrābhidharmoditā vakṣyante|

buddhabuddhestu te sarve tattvenāyānti gocaram||

bhagavāneba hi sarvaprathamadhyānasamāpattyādibhedeṣu, anantasvabhāvaprabhāvakriyāphaleṣvaparokṣabuddhivṛddhi(tti)riti||

ta ete dhyānārūpyāstriprakārāḥ katham ? tadārabhyate-

[539] tridhā dhyānāni maulāni sāsvādādiprabhedataḥ|tathaiva traya ārūpyā bhavāgraṃ tu dvidhā
matam||

tatra maulāni tāvad dhyānāni traividhyānyāsvādanāsaṃprayuktaśuddhakānāsravabhedāt| evaṃ trayo
maulā ārūpyāḥ| bhavāgraṃ tu nāstyanāsravam| kāmadhātorbhavāgrasya ca bhavamūlatvāt||

[540] sāmantāni dvidhā sapta prathamaṃ tu tridhā matam|dhyānāntaraṃ tridhā tadvadakliṣṭaṃ tvadharāśrayam||

prathamadhyānasāmantaṃ hitvā'nyāni sapta sāmantāni dviprakārānya(ṇya)nyatrānāsravāt| prathamadhyānasāmantakaṃ
tu triprakāram| kecittu āsvādanāsaṃprayuktaṃ necchanti| tadvad dhyānāntarikā
tridheti vartate| yattatrākliṣṭaṃ tadadharāśrayaṃ dravyamiti||

kiṃ punareṣāmāsvādanādisaṃprayuktānāṃ trayāṇāṃ lakṣaṇam ? ucyate-

[541] āsvādavatsatṛṣṇaṃ yacchaddhakaṃ laukikaṃ matam|ado(dho?)dhvastaṃ tadāsvādyamatilokamanāsravam||

yatkhalu satṛṣṇaṃ tadāsvādanāsaṃprayuktamityucyate| tṛṣṇāyā ā[svādapa]ryāyatvāt| yattu na saṃprayuktaṃ
tadapi tṛṣṇāsahagatatvādāsvādavadityucyate tṛṣṇayaikaphalatvāt| yattu sāsravaṃ
kuśalaṃ samāpattidravyaṃ tacchuddhakamākhyāyate| kleśamalāsaṃparkādalobhādiśukladharmayogācca|

tadetacchuddhakaṃ tasyāsvādanāsaṃprayuktasyāsvādyam| tena hi tatsamanantarātītamāsvādyate| yenāsvādayati
tamāpanno yadāsvādayati tasmādvyutthitaḥ| anyonyasaṃsargādi(ddhi) tṛṣṇāsamādhyornnāmanirvṛti(tiḥ)|
tṛṣṇāvaśātsamādherāsvāda nāma, samādhivaśāttṛṣṇāyāḥ dhyānā(na) nāma,
[a]nyathā vipratiṣiddhaṃ syāt| na hi kaścittṛṣṇāṃ samāpadyate, na ca samādhinā''svādayatoti|
lokottaraṃ tu samāpattidravyamanāsravamityucyate||

āsāṃ punaḥ samāpattīnāṃ dhyānānyevāṅgavarti nārūpyāḥ| kati punaḥ kasya dhyānasyāṅgāni ? tadidaṃ
prastūyate-

[542] aṅgānyādye śubhe pañca vitarkaścittasūkṣmatā|prītiḥ sukhaṃ samādhānaṃ kliṣṭaṃ sukhavivarjitam||

prathame tāvacchubhe dhyāne pañcāṅgāni vitarkavicāraprītisaukhyasamādhayaḥ| kliṣṭe catvāri sukhaṃ
hitvā||

[543] sādhyātmasaprasādāstu sukhaprītisamādhayaḥ|dvitīye'ṅgāni catvāri kliṣṭe śraddhā sukhādṛte||

dvitīye kuśale dhyāne catvāryaṅgāni| ādhyātmasaṃprasādaḥ prītiḥ sukhaṃ cittaikāgratā ca kliṣṭe
dve śraddhā sukhaṃ hitvā||

[544] tṛtīye pañcame prajñā smṛtyupekṣā sukhaṃ sthitiḥ|kliṣṭe tvaṅgadvayaṃ jñeyaṃ samādhirvedanāsukham||

tṛtīye śubhe dhyāne upekṣā smṛtiḥ saṃprajñānaṃ sukhaṃ samādhiśca| kliṣṭe tu dve ‘samādhirvedanāsukham’||

[545] anye(ntye) catvāryupekṣe dve samādhiḥ smṛtireva ca|kliṣṭe dhyāne caturthe tu dve aṅge
vedanā sthitiḥ||

caturthe khalu dhyāne śubhe catvāryaṅgāni| aduḥkhāsukhāvedanā upekṣā ca smṛtipariśuddhiḥ samādhiśca|
kliṣṭe tu dve vedanā sthitiśca||

kati punareṣāṃ dravyato bhavanti kati nāmataḥ ?

[546] dravyātmanā daśaikaṃ ca nāmnā tvaṣṭau daśaiva ca|aṅgānyetāni kathyante catuṣkoṭirataḥ
smṛtaḥ||

dravyataḥ khalvekādaśa bhavanti| prathame dhyānāṅgāni pañca| dvitīye'dhyātmasaṃprasādo vardhate|
tṛtīye samādhivarjyāni vardhante| caturthe tvaduḥkhāsukhāvedaneti|

nanu ca yat tṛtīye dhyāne sukhamuktaṃ [tathā] prathamadvitīyayoḥ..........

[abhidharmadīpe vibhāṣāprabhāyāṃ vṛttau aṣṭamasyādhyāyasya prathamaḥ pādaḥ samāptaḥ||]

aṣṭamādhyāye

dvitīyapādaḥ|

[547] śamathasya ca|dhyānasāmantakārūpyeṣvaṅgānāmavyavasthitiḥ||

dhyānasāmantakeṣu khalu vidarśa[nodṛktā] śamatho nyūnaḥ| ārūpyeṣu sarvatra śamatho'dhikavṛttirvipaśyanā
nyūnatarā| vipaśya paśyato saṃjñāyāmiti vacanādaṅginyapi paścāduddeśo bhavati|
tataḥ siddhaṃ vipaśyanāḥ||

yadā khalu catvāryapi dhyānāni vipākaṃ prati neñjante kasmāccaturthamevānejyamucyate ? tatrāpadiśyate-

[548] vitarkacāravidhvaṃsātpraśvāsāśvāsasaṃkṣayāt|[upe]kṣāveditābhāvādantyamānejyamucyate||

trīṇi khalvapi dhyānāni señjitānyuktāni bhagavatā vitarkādyapakṣālayogāt| vitarkavicārāśvāsapraśvāsau
sukhaduḥkhasaumanasyadaurmaṇa(na)syānītyaṣṭāpakṣālāḥ| taiścaturthaṃ dhyānamakampyamityuktamabhidharme|
vitarkavicāraprītisukhairakampanīyatvādānejyaṃ caturthamuktaṃ sūtre|
ābhiprāyikaḥ sūtranirdeśo lākṣaṇikastvabhidharme| tathāhi “sukhaduḥkhayoḥ prahāṇātsaumanasyadaurmaṇa(na)syayoścāstaṅgamāccaturthaṃ
dhyānamupasampadya viharati” ityuktam| abhidharme
vitarkavicāraprītisukhānyeveñjitam||

idamidānīṃ vaktavyam| iha dhyānasamāpattiṣu prathamadvitīyayordhyānayoḥ saumanasyamuktaṃ prītivacanāt|
prītirhi saumanasyam| tṛtīye sukhaṃ caturthe upekṣā| tatkiṃmupapattidhyāneṣvapyeṣa
eva vedanāniyamaḥ ? netyucyate| kiṃ tarhi ?

[549] ādye prītisukhopekṣā dvitīye tu sukhādṛte|sukhopekṣe tṛtīye'ntye upekṣaiva vidiṣyate||

prathamadhyānopapattau khalu tisro vedanāḥ| sukhaṃ trivijñānakāyikaṃ, saumanasyaṃ manobhaumamupekṣā
caturvijñānakāyikī| dviṃtīyaghyānopapattau dve vedane saumanasyopekṣe manobhūmike|
nātra sukhamasti pañcavijñānakāyābhāvāt| tṛtīyadhyānopapattau dve vedane manobhūmike| caturthadhyānopapattāvupekṣaiva
vedanā vidyata iti||

nanu ca dvitīyādiṣu dhyāneṣu rūpaśabdaspraṣṭavyānāmupalabdhayaḥ santi vijñaptisamutthāpakaṃ
ca cittam| tatkathaṃ tatra trivijñānakāyikā vedanā nāstītyucyate, vitarkavicārau ceti ? naiṣa
doṣaḥ| svabhūmikapratiṣedhāt| kutastena tarhi rūpādayo vijñāyante ka yavijñaptiścotthāpyate
? tadapadiśyate-

[550] dṛkchrotrakāyavijñānaṃ vijñaptijanakaṃ tathā|yadbhūmāvavicārāyāmādyādavyākṛtaṃ tu tat||

dvitīyadhyānopapannāḥ khalu rūpaśabdaspraṣṭavyānyupalipsavo jigamiṣavo prathamadhyānabhūmikāni
cakṣuvijñānādīni trīṇi vijñānāni vijñaptisamutthāpakaṃ ca saṃmukhīkṛtya nirmāṇacittavadupalabhante
spandante ceti| tatpunaḥ prathamadhyānabhūmikaṃ cittamavyākṛtameva saṃmukhīkurvanti
na kuśalaṃ nyūnenābahumānatvānna kliṣṭaṃ vītarāgatvāt| tadyathā kaścidīśvaro daridramitragṛhaṃ
gataḥ| tenāsau suhṛdā sarvasvapradānenopanimantrito mitracittānuvartanayā hīnotkṛṣṭaṃ
vastu hitvā yatkiñcid gṛhṇīte tadvaditi| vyākhyātasvarūpāṇi dhyānāni||

ārūpyāḥ vaktavyāḥ| tadārabhyate-

[551] khanimittodgrahākṛṣṭaḥ proktānantamanaskṛtiḥ|visarvarūpa ārūpya ākāśānantyasaṃjñakaḥ||

anantākāśanimittodgrahaḥ tatsaṃjñāpravṛttinimittaṃ paścāttu catuḥskandhālambanāstadanyatamālambanā
anyadharmālambanā vā manaskārāḥ saṃmukhībhāvaṃ gacchanti| uktaṃ hi bhagavatā-“sarvvaśo
rupasaṃjñānāṃ samatikramātpratidhasaṃjñānāmastagamānnānātvasaṃjñānāmamanasikārādanantamākāśamānantyayāyatanamupasampadya
viharati” iti|

kaḥ punarāsāṃ tisṛṇāṃ rūpādisaṃjñānāṃ viśeṣaḥ ? [prapañca]rūpasaṃjñābhiratra viśeṣo boddhavyaḥ|
tadasmādāgamādvividhādyā rūpyā(pā)rūpa(pya)skandhāḥ saṃgṛhītāḥ| tatra samāpattilakṣaṇā
cittānuparivartiṇā(nā) śīlena viyutā śeṣenopapatti lakṣaṇāt| ta eta ārūpyāḥ prathamārūpyasāmantakaṃ
hitvā vibhūtarūpasaṃjñā bhavanti| prathamasāmantakaṃ tu caturthaghyānāvidū[ṣitavṛttitvādgāḍha]bandha
miti| atastadekaṃ na vibhūtarūpasaṃjñākhyaṃ labhate|

kathaṃ punarnirdhāryate nārūpyeṣu rūpamastīti ? āgamādyuktitaśca| āgamastāvat-“sarvaśo rūpasaṃjñānāṃ
samatikramāt” ityāviṣkṛtamidam| anyadāptavacanam-“arūpiṇaḥ santi sattvāḥ" iti| īṣadrūpatvādarūpiṇonudarā
kanyāvaditi cet| na| sarvaśa ityapadeśāt, niḥsaraṇokteśca| uktaṃ hi
“rūpāṇāṃ niḥsaraṇamārūpyāḥ” iti| yathā hi “yat kiñcidabhisaṃskṛtamabhisaṃviditaṃ nirodhastasya
niḥsaraṇam|” nirodhe khalu sarvasaṃskṛtaviyogo'myupagamyate| na hi mūrtivigrahalakṣaṇo
mokṣaḥ tatpravṛttinirodhitvāt|

yuktirapi| rūpāśrayādīnyavadhūya svodvegamukhena tadāśrayāddasyūpadrutatadviyuktadeśāśrayavat|
uktastarhyārūpyebhyo rūpirū(ṣū)papadyamānānāṃ rūpamutpadyate hetupratyayādhipatipratyayabalāt,
nāmarūpasyānyonyahetutvācca| tatra sabhāgavipākahetvoreva tayorapyastitvāt kāraṇatvaṃ
rūpapratyayeṇa(na) ca vijñānotpattidarśanāt, cittaviśeṣotpādāt mahābhūtendriyaprasādādirūpotpattidarśaṇā(nā)ccānyonyahetutvasiddhiḥ||

uktaḥ prayogaprathamārupyaḥ| dvitīyo'pyucyate-

[552] tadvaccittavibhutvekṣī vijñānānantyalakṣaṇaḥ|

ākāṣā(śā)nantyasaṃjñādveṣī tadālambanānantyavijñānāghimokṣābhimukhabuddhiranantaṃ vijñānānantyāyatanamupasampadya
viharati| atrāpi paścāccatu[:]skandhālambanāstadanyataskandhālambanā
śāśvatadharmālambanāśca manaskārāḥ saṃmukhībhavanti| tadvikṣiptasaṃjñakaḥ

[vijñānānantyadveṣī ca] akiñcanyāhvayaḥ punaḥ||

sa khalu yogī vijñānānantyasaṃjñādveṣī tatrākiñcanasaṃjñitvādākiñcanyāyatanamupasampadya viharati|
athavā nāsti kiñciṃdupekṣāprayoganiṣpattirākiñcanyāyatanamityucyate| anantākāraudārikadarśano
hi tadviveke saṃjñāvimokṣaḥ pravartate| ata evākiñcanyāyatana(naṃ) paramopekṣetyucyate|
yasmāttatrānantākārānabhisaṃcetanā cetaso'nābhogatā saṃtiṣṭhate||

[553] tadvittūcchedaśaṅkī ca na saṃjñāsaṃjñasaṃjñakaḥ|

sa khalu saṃkṣiptāmapi vibhutvasaṃjñāṃ saṃjñāśalya iti kṛtvā tāmalpāmapi vispaṣṭaparicchinnarūpāṃ
saṃjñāmutsṛjyocchedaśaṅkī ca vispaṣṭarūpāṃ satīṃ naivasaṃjñaṃ nāsaṃjñamupasampadyate|
ato naivasaṃjñānāsaṃjñāyatanaṃ samāpadyate| na saṃjñāveditanirodhaṃ nāpi vispaṣṭāṃ pūrvasamāpattisaṃjñām|
sarvaiṣu cārūpyeṣu

ādau tathā prayuktatvā[t] tatsaṃjñā vyava(pa)diśyate||

na tu tanmātrasaṃjñā evārūpyā ityāviṣkṛtametatpūrvameveti| vyākhyātāni maulānyaṣṭau samāpattidravyāṇi||

sāmantakānāṃ punarādidhyānasāmantakasyānāgamyākhyasya kiṃ rūpam ? tadapadiśyate-

[554] savitarkavicāraṃ yatsāpekṣaṃ sānuvartakam|cittamāryetarākāraṃ tadānāgamyamucyate||

yatkhalu prathamamauladhyānapraveśopāyacittaṃ savitarkaṃ savicāramupekṣāvedanāsaṃprayuktaṃ sānupariva[rtakaṃ]...............

......[abhidharmadīpe vibhāṣāprabhāyāṃ vṛttau aṣṭamasyādhyāyasya dvitīyapādaḥ ||].......

aṣṭamādhyāye

tṛtīyapādaḥ| ......

..........[vyu]tkrāntakasamāpattiṃ, samāpadyante tadapadiśyate-

[555] catvāro dhyāyinaḥ proktāścaturdhyāna[vi]darśaṇā(nā)t|sampadvipattisaṃjñāyā hānapakṣyādivedinaḥ||

catvāro hi dhyāyino bhagavatoktāḥ| “teṣāmekaḥ samāpattau vipattisaṃjñī, dvitīyo vipattau sampattisaṃjñī,
tṛtīyaḥ sampattau sampattisaṃjñī, caturtho vipattau vipattisaṃjñī” iti| ete hānasthitiviśeṣotkarṣadhyānabhedadarśaṇa(na)yogāḥ(t)
catvāro bhavanti||

kaḥ punarayaṃ dhyātā kāni vā dhyānadhyeyadhyānaphalāni ? tadāviṣkriyate-

[556] dhyātā proktastathā dhyeyaṃ dhyānaṃ dhyānaphalaṃ tathā|

sarvametaccatuṣṭayaṃ pūrvameva vistareṇābhihitam| bhavatastu

asiddheruktadoṣatvānnāstyātmādicatuṣṭayam||

na hi tavaitaccatuṣṭayaṃ siddham aupaniṣadasāṃkhyavaiśeṣikādiparikalpitapramātṛpramāṇaprameyapramāṇaphalāni
pūrvamevoktadoṣāṇi||

kiṃ punaḥ karmānuṣṭhānānmokṣo bhavati, āhosvijjñānānuṣṭhānāditi ? tatra brūmaḥ-

[557] karmānuṣṭhānato mokṣo jñānānuṣṭhānatastathā|vyāpāre sati sadbhāvādyāthātmyāvagamepi ca||

trīṇi khalu karmāṇi| dānaśīlabhāvanākhyānyanuṣṭhāya daśa ca jñānāni dharmasvasāmānyalakṣaṇasaṃmohapratipakṣabhūtānyanuṣṭhāya
paraṃ brahma prāpnoti nānyatheti| tadetadāviṣkriyate-

[558] karma tvatra dvidhā jñeyaṃ puṇyāpuṇyakriyākriye|

tatra khalu

puṇyakriyā tridhā proktā viratistadvidhoditā||

karmādicintāyām||

[559] jñānaṃ tu naiṣṭhikaṃ jñeyaṃ yathāpūvaṃmudāhṛtam|ato'nyadbhajate yastu khalīnaṃ carvayatyasau||

yastu manyate paśvādyālaṃba(bha)nādibhiḥ karmabhiḥ bhoktṛbhogyāntaraparijñānādibhiśca mokṣo
bhavati sa vaktavyaḥ ‘khalīnaṃ carvayate(ti)|’ yasmāt

[560] parapīḍāpravṛttatvādvadhalobhānṛtādayaḥ|apāyahetavo jñeyāḥ śreyodvāravibandhinaḥ||

hiṃsānṛtalobhādayo hi doṣāḥ kugatigamanahetavo na svargāpavargagamanopāyāḥ| śāstracoditā hiṃsā
nādharma iti cet| na| śāstralakṣano(ṇā)parijñānāt| katham ? yasmāt

[561] yuktārthacodanād duḥkhatrāṇāddoṣānuśāsanāt|śāstramityucyate'to'nyajjñeyaṃ vātikabhāṣitam||

yatkhalu pramāṇatrayaviruddhārthaṃ vākyam, yacca pāpakebhyaḥ karmebhyaḥ kugatigamanahetubhyo
nivāraṇena trāyate, yacca rāgadveṣamohānanuśāsti tadvākyaṃ śāstramityucyate| nānyaditi| tasmādanyadanāptavacanam|
na| vedamantrāṇāṃ viṣopaśamanasāmarthyadarśaṇā(nā)t| pratyakṣaṃ hi
pramāṇaṃ balīyastatpūrvake ca dve pramāṇe trayīdharmābhihite pramāṇamiti| tatredaṃ pratyucyate-

[562] pārasīkādimantrāṇāṃ viṣotsadabalaṃ kvacit|dṛśyate na tu sarvasminnariṣṭādyanivartaṇā(nā)t||

dṛṣṭaṃ hi sāmarthyaṃ pārasvī(sī)kaśabarakāpālikādimantrāṇāmapi na tu tairmantraiḥ pāpanāśo'bhyupagabhyate
bhavadbhiḥ, na ca sarvasya viṣayaṃ(maṃ) praśamayanti; tadgatāriṣṭādīnāṃ(dinā)
maraṇadarśaṇā(nā)t| yadi ca śāstracoditā hiṃsā mantrasāmarthyāddharmāṅgaṃ sampadyate kasmānna
mantrasāmarthyādeva paśuṃ ghātayati ? kiṃ śastrapātanagalāmreḍakādyupakramānuṣṭhānena
? mantrasāmarthyādeva ca piṣṭakṛtapuroḍāśānāṃ svargagamanahetorapūrvasyābhivyaktirbhavatvalaṃ
paśvādivadheneti| dṛṣṭaṃ ca mantrāṇāṃ viṣopaśamane sāmarthyaṃ na tu vināhārapānādibhiḥ
kṣuttṛṣṇapraśamanādiṣu| evaṃ mantrāṇāṃ viṣopaśamane sāmarthyaṃ bhavatu| mā bhūtpāpavināśana
iti|

yadapyucyate bhavadbhiḥ| vaitānakarmānuṣṭhātāro brāhmaṇā eva mokṣavartmanyadhikriyante netare
varṇā iti tadapi ḍimbhābhihitameva satāṃ pratibhāti| yasmāt|

[563] rāgādyairdūṣyate cittaṃ śraddhādyaiśca viśudhyate|viprasyāpi yatastasmād guṇavāneva mucyate||

tadyathauṣadhaṃ viśuddhakoṣṭhasyaivārogyaṃ janayati nolbanavātādidoṣasya| tasmādbhavyajātīyaḥ
śraddhādiguṇaparibhāvitātmā kumbhakāro'pi mokṣavartmanyadhikriyate| na caturvedo rāgadveṣamohādidoṣośa(ra)rīkṛtacittabhūmiriti|
alamatiprasaṅgena prakṛtameva prastūyatām| tadidamārabhyate-

[564] śuddhaṃ caturvidhaṃ hāṇa(na)bhāgīyādi yathākramam|nyūnatulyabalotkṛṣṭanirmalānuguṇaṃ hi
tat||

caturvidhaṃ khalu śuddhakaṃ hānabhāgīyaṃ sthitibhāgīyaṃ viśeṣabhāgīyaṃ nirvedhabhāgīyam evamārupyamanyatra
bhavāgrāt| taddhi trividhaṃ viśeṣabhāgīyaṃ hitvā||

kiṃ puṇa(na)reṣāṃ lakṣaṇam ?

[565] kleśasvoparimasthānanīrajaskānuvarti vā|

yathākramaṃ khalu kleśotpattyanuguṇaṃ hānabhāgīyaṃ, svabhūmyanuguṇaṃ sthitibhāgīyamūrdhvabhūmyanuguṇaṃ
viśeṣabhāgīyamanāsravānuguṇaṃ nirvedhabhāgīyam| tasmādanāsravamutpadyate|

athaiṣāṃ caturṇāṃ kati kasmādanantaramutpadyante ?

dve trīṇi trīṇi ca dve vā hāṇi(na)pakṣyādyanantaram||

hānabhāgīyasya khalvanantaraṃ dve utpadyete hāṇa(na)sthitibhāgīye| sthitibhāgīyasya trīṇyanyatra
nirvedhabhāgīyāt| viśeṣabhāgīyasyāpi trīṇya[nya]tra hāṇa(na)bhāgīyāt| nirvedhabhāgīyānantaraṃ
tadevaikamiti||

[566] vyutkrāntakasamāpattirarhato'kopyadharmaṇaḥ|

sa khalveṣārhato'kopyadharmaṇa eva niṣkleśatvātsamādhivaśitvācca| dṛṣṭiprāptasya yadyapi tīkṣṇendriyatvātsamādhau
vaśitvaṃ na tu niṣkleśā santatiḥ| samayavimukto yadyapi niṣkleśo na
tvasya samādhau vaśitvamiti|

kathaṃ punariyamutpādyate ?

tatprayogo dvidhā bhūmirgatvāgatya(mya)jigīṣayā||

[567] dharmabhūmyutkrameṇāṣṭau śuddhakākhyādanāsravam|śuddhakācca tṛtīyaṃ svaṃ niṣṭhā śuddhācca
nirmalam||

‘gatve’tyanulomamaṣṭau bhūmīḥ samāpadya| ‘āgamye’ti pratilome samāpadya| ‘dvidhe’ti sāsravānāsravā|
‘jigīṣaye’ti jayaṃ cikīrṣandharmabhūmyutkrameṇa jetukāmaḥ| śuddhakādanāsravaṃ ‘śuddhakācca
tṛtīyaṃ svaṃ|’ ‘niṣṭhā’ tu śuddhādanāsravam| sa khalvevaṃ vijityānāsravāśca sapta
paścātsāsravā prathamāddhyānātsāsravaṃ tṛtīyaṃ samāpadyate| tasmādākāśānantyāyatanaṃ tasmādākiñcanyāyatanamevaṃ
punaḥ pratilomaṃ nirjityānāsravā apyekavilaṅghitā anulomaṃ pratilomaṃ
ca samāpadyate| eṣa prayogo vyutkrāntasamāpatteḥ|

yadā tu prathamāḥ sāsravāḥ tṛtīyamanāsravaṃ dhyānaṃ samāpadyate tasmātsāsravamākāśānantyāyatanaṃ
tasmādanāsravākiñcanyāyatanamevaṃ punaḥ pratilomam| tadā visabhāgatṛtīyadravyagamanādabhiniṣpannā
bhavati| ativiprakṛṣṭatvānna caturthaṃ samāpadyate| tāṃ ca triṣu dvīpeṣu samāpadyate||

[568] svordhvā evopajanyante dhyānārūpyabhavaḥ śubhāḥ|bhavāgrasthastvagatyādau nirmalāmavalambate||

bhavāgraṃ bhavāgre ca saṃmukhīkriyate| adhaśca yāvatkāmadhātorevaṃ śeṣāṇi svasyāṃ ca bhūmāvadhaśceti|
ūrdhvo [papanno nādharāṃ samāpattiṃ saṃmu]khīkaroti vaiyarthyāt| na hi tatrānāsravo
mārgo'sti saṃsāramūlatvāt| na ca vinā'nāsravena(ṇa) mārgeṇa tatratyāḥ kleśā hantuṃ śakyante|
caitanyarūpaṃ puruṣamālambya tadvairāgyamiti cet| na| yuṣmatpuruṣasya kriyāvattve sattva(ttvā)nekatvaikatvopapatteḥ
saṃsargidharmitvopapatteḥ buddhivaditi vijñānajñānopalabdhe
ca..............................................ti||

kasya punardhyānasya prāptyā kataradbhāvyate ? tadanukramyate-

[569] bālādyadhyānasaṃprāptau laukikasyaiva bhāvanā|

yadā khala pṛthagjanaḥ prathamaṃ dhyānaṃ labhate tadāsyānāgataṃ laukikameva bhāvyate|

ūṣmādivarjye cālabdhe dhyānāntarasamudbhave||

caramabhavikasyoṣmādivarjite'.....................gikasvā(?)nucitam| tatra dhyānāntare prathamaṃ
sāsravameva bhāvyate| ucite tu vairāgyalabdhatvānna bhāvyate| ūṣmagatādiṣu tu na bhāvyate|
tānyeva dhyānāntarasaṃgṛhītāni bhāvyante prathamaṃ nānāgamyam||

[570] vītarāgasya cālabdhe pūrvasāmantake tathā|

vītarāgasyānāgamye'pyalabdhe'nucite prathamaṃ bhāvya[te]......................[a] nāgamyasaṃgṛhītāni
bhāvyante na prathamāryamārgasādṛśyāt|

viraktasya tu pūrvasya nirmalasyaiva bhāvanā||

vītarāgasya tvāryasya prathamasyānāsravasyaiva bhāvanānyāme vā [']bhisamayāntikakṣaṇavarjyeṣu
anāsravameva bhāvyate| śaikṣasya ca dvābhyāṃ kṣaṇābhyāmakṣavivardhane bhavāgre ca saptadaśasu
..................| evaṃ navaprakāratayā[']kopyaprativedhe tatpṛṣṭhe ca yatkiñcidbhāvanāmayaṃ
saṃmukhīkarotyalabdhaṃ tatrānāsravameva prathamaṃ bhāvyate nobhayabhāvanocyate||

[571] nyāmamārgānvayajñāne śaikṣasyākṣavivardhane|ānantaryāhvaye mārge dṛṅmārge dvādaśakṣaṇāḥ||

[572] bhavāgrasya ca vairāgye kṣayajñānavivarjite|ākopyā ................................||

[573] [ā]ryasya kāmavairāgye carame muktivartmani|jñānatraye tva(tra)yākhye ca nyāme[']nāgamyavarjite||

[574] śaikṣasya rāgiṇaḥ pūrvatribhūmīndriyavardhane|prayogamuktimārgeṣu kāmādyadhyānajasya ca||

[575] dvividhārhatvasaṃprāptau muktivartmani paścime|viraktānāṃ ca śaikṣāṇāmavyagrānyatribhūjaye||

[576] bhāvanā dvividhasyāpi

........................su sāsravānāsravasyāpi prathamasya dhyānasya bhāvanā bhavatīti|

nobhayasya tu bhāvanām|anāgamyāśraye nyāma tadbhāgīyodbhavādiṣu||

yadyanāgamyaṃ niḥśrito niyāmamavakrāmati, tasyānāgamyameva bhāvyate na tu prathamaṃ dhyānaṃ
kiñcidapi bhāvyate| yadā khalvapyanāgamyānirvedhabhāgīyānyutpādayati................[bhāva]nayā
bhāvyate na tu prathamaṃ dhyānaṃ darśanamārgasādṛśyādityāviṣkṛtametaditi||

[577] dvitīyādiṣvanenaiva vidhinābhyuhya yuktitaḥ|abhidharmanayajñāne jñeyā'nāgatabhāvanā||

dvitīyādiṣu khalvadhidhyāneṣvanayaiva prathamadhyānānāgatābhāvanānītyā tatra yuktimanusaratā
yathātantrama............|

dhyāṇaṃ(naṃ) kasya kimālambanamityata idamanukramyate|

[578] sāsvādaḥ svabhavālambaḥ śubhaṃ dhyānaṃ samantadṛk|ārupyāḥ kuśalā maulā nādholokāvalambinaḥ||

āsvādanāsraṃprayuktaḥ svabhūmikaṃ [bhavamālambate] sāsravaṃ vastvityarthaḥ| nādharāṃbhūmimālambate
vītarāgatvānnottarāṃ tṛṣṇāparicchinnatvāt| nānāsravaṃ kuśalatvaprasaṅgāt| kuśalaṃ tu
dhyānaṃ śuddhakamanāsravaṃ vā sarvālambanaṃ yatkiñcidasti saṃskṛtamasaṃskṛtaṃ vā| maulānāṃ
tu kuśalārūpyāṇāmadhobhūmikaṃ ca sāsravaṃ vastu nālambanam| svabhūmyordhvabhūmyālambanatvāt|
anāsravaṃ [tvālambanam| sarvā]nvayajñānapakṣo na dharmajñānapakṣo nādhobhūminirodhaḥ|
sāmantakānantaryamārgāṇāṃ tvadharābhūmirālambanam||]

[eṣāñca pu]nastrividhānāṃ dhyānārūpyāṇām

[579] dhyānārūpyaiḥ prahīyante nirmalairmāṇa(na)sa(so) malāḥ|adhobhūmestu labhyante sāmantairapi
śuddhakaiḥ||

anāsravenaiva(ṇai)va dhyānārūpyeṇa kleśāḥ prahīyante na kuśalena| kuta eva kliṣṭena ? vītarāgavannādhaḥ
prahīyante tasyaiva tadapratipakṣatvāt, na svabhūmau viśiṣṭarata(tara)tvā[nnorddhvamiti|
dhyānārūpyasāmantake]na śuddhakenāpi kleśāḥ prahīyante'dhobhūmipratipakṣatvāt||

punaśca| sarvaṃ samādhiṃ saṃkalayya trayaḥ samādhaya uktāḥ sūtre-

[580] savitarkavicārādyāstrayaḥ proktāḥ samādhayaḥ|dhyānāntare sa cārodhaḥ sadvayo'nyatra nirdvayaḥ|

“savitarkaḥ savicāraḥ samādhiḥ avitarko vicāramātro'vita[rko'vicāraḥ” iti| tatra dhyānāntaraṃ
tāvadavita]rko vicāramātraḥ| satatodhaḥ savitarkaḥ savicāraḥ samāviḥ| paratastvavitarko[']vicāraśca||

punaḥ[581] sāsravānāsravaścānya ekādaśabhuvastrayaḥ|āryākāramatidyotāḥ śūnyatādyaḥ samādhayaḥ||

śūnyatābhidheyaḥ samādhirapraṇihita animittaśca tṛtīyaḥ||

katamaiḥ punareta ā[ryākārāḥ..........................]vat ṣoḍaśabhirākārairityatastrayo'pyanityatādiṣoḍaśākāramatidyotāḥ
(?)| pratyekaṃ tu

[582] daśāprani(ṇi)hitākārāḥ śūnyatāyā dvayaṃ matam|animitto'mṛtākāraiścaturbhiḥ saṃpravartate||

apra(niṇi)hitaḥ khalu samādhiraṇi(ni)tyaduḥkhākārābhyāṃ saṃprayuktaścaturbhiḥ samudayākāraiścaturbhiśca
mārgā[kāraiḥ]..............................tānātmākārābhyāṃ saṃprayuktaḥ| animittaḥ
samādhirnirodhākāraiścaturbhirnirodhākārādibhiḥ saṃprayuktaḥ||

[583] vimukterdviprakārāyāḥ prāptaye nirmalāḥ punaḥ|vimokṣasu(mu ?)khaśabdena ta evāviṣkṛtāstrayaḥ||

rāgavirāgāccetovimuktiravidyāvirāgā[t] prajñāvimuktiḥ| tasya vimuktidvayasya.................[ā]viṣkṛtāni|
tatra śūnyatāyāḥ saṃprayuktaḥ samādhiḥ śūnyatāsamādhiḥ| na praṇidhatte bhavamityā(tya)praṇihitaḥ|
daśanimittāpagamādanimittaṃ tadālambanasamādhiraṇi(ni)mittaḥ|| punaḥ

[584] trayo'parasamādhyākhyā śūnyatāśūnyatādayaḥ||

teṣāṃ trayāṇāṃ samādhīnāmutsargopāyapradarśa[nārthaṃ śūnyatāśūnyatādayaḥ trayaḥ] samādhayo'bhidharmebhihitāḥ|

dvayamālambate'śaikṣaṃ śūnyato'nityatastathā||

[585] kṣayamapratisaṃkhyākhyamantyo gṛhṇāti śāntataḥ|

śūnyatādyālambanatvāttannāma aśaikṣaṃ samādhiṃ dvāvaparasamādhī ālambete| śūnyatāśūnyatā aśaikṣaṃ
śūnyatāsamādhimālambate śūnyākāreṇa| apraṇi[hitāpraṇihito'pyaśaikṣamapraṇihitam] anityākāreṇa|
[na] duḥkhato na hetvādito'nāsravasya atallakṣaṇatvāt| na mārgākārairdūṣaṇīyatvāt|
animittānimittatvāt samādhiraśaikṣasyānimittasyāpratisaṃkhyānirodhamālambate| śāntākāreṇānāsravasya
pratisaṃkhyānirodhābhāvāt| na nirodhapraṇītaniḥsaraṇākārairaṇi(ni)tyatānirodhasādhāraṇatvādavyākṛtatvādavisaṃyogācca|

te punarete samādhayaḥ

ekādaśabhuvaḥ sarve sāsravā nṛṣvakopinaḥ||

tatra sāsravā āryamārgadveṣitvānmanuṣyeṣūtpādyante| akopyasyārhataḥ ekādaśabhuvaśca saptasāmantakāni
hitvā'nyāsvekādaśasu bhūmiṣu kāmadhātvanāgamyadhyānāntaradhyānārūpyeṣu|

punaḥ[586] samādhibhāvanādhyānaṃ sukhāya prathamaṃ śubham|darśaṇā(nā)yākṣyabhijñoktā prajñābhedāya
yātnikāḥ||

“catasraḥ khalu samādhibhāvanāḥ| asti samādhibhāvanā āsevitā bhāvitā bahulīkṛtā dṛṣṭadharmavihārāya
saṃvartate” iti vistaraḥ| kuśalaṃ khalu prathamaṃ dhyānaṃ śuddhakamanāsravaṃ vā dṛṣṭadharmasukhavihārāya
samādhibhāvanā| tadadhikatvā[t] anyānyapi jñeyāṇi(ni)| nāvaśyaṃ samparāyasukhavihārāyaḥ(ya),
parihīṇordhvopapannaḥ pariṇi(ni)rvitatadabhāvāt| divyacakṣurabhijñādarśaṇā(nā)ya
samādhibhāvanā| prayogajāḥ khalu sarve guṇāstraidhātukāṇā(nā)sravāḥ prajñāprabhedāya
samādhibhāvanāt(nāḥ)||

[587] yo'ntyo vajropame dhyāne sarvakleśakṣayāya sā|

yaścaturthe dhyāne vajropamaḥ samādhiḥ sa āsravakṣayāya samādhibhāvanā|

sūtraṃ caitatsamākhyātaṃ buddhenātmopanāyikam||

ataścaturthameva dhyānamuktamiti||

abhidharmapradīpe vibhāṣāprabhāyāṃ vṛttau aṣṭamasyādhyāyasya tṛtīyaḥ pādaḥ samāptaḥ||

aṣṭamādhyāye

caturthapādaḥ|

nirdiṣṭāḥ samādhayaḥ| ataḥ paraṃ samādhisanniśritā gunā(ṇā) nirdiśyante|

apramānā(ṇā)ki catvāri maitrī karuṇā muditopekṣā ca| apramānā(ṇāḥ), sattvādhiṣṭhānapravṛtterapramāna(ṇa)puṇyanirvartakatvādaprameyeṣu
phalahetutvācca|

athāpramāṇānāṃ kaḥ svabhāvaḥ ?

[588] caturṇāmapramāṇānāṃ maitryadveṣastathā kṛpā|muditā prītirekeṣāmupekṣā'lobha iṣyate||

adveṣasvabhāvā maitrī| tathā karuṇā adveṣasvabhāvā| kastarhyetayorapramāna(ṇa)yorviśeṣaḥ ? ubhayoradveṣātmakatve'pi
maitrī sattvāparityāgavartino dveṣasya pratipakṣo harṣākārapravṛttā
ca| karuṇā tāḍanapīḍanābhiprāyavartiṇo(no) dveṣasya pratipakṣo dainyākārapravṛttā ca| ityasti
viśeṣaḥ| “somanasyasvabhāvāmuditā” iti paurāṇāḥ| upekṣāpyalobhātmakaiva| eṣo'pramāṇānāṃ
svabhāvaḥ|

kasmāccatvāryeva na nyūnānyadhikāni vā ?

[589] vyāpādasya vihiṃsāyā aratestṛḍdviṣastathā|pratipakṣo'yamākhyāto damanārthaṃ svacetasaḥ||

sūtra uktam-“maitrī āsevitā bhāvitā bahulīkṛtā vyāpādaprahāṇāya saṃvartate| karuṇā vihiṃsāprahāṇāya|
aratiprahāṇāya muditā kāmarāgavyāpādaprahāṇāyopekṣā||”

vṛttiḥ punardraṣṭavyā-[590] sukhādhāne sukhā maitrī duḥkhanāśonmukhī kṛpā|muditā modanānimnā
sattvā ebhyeva paścimā||

[591] draṣṭavyā vṛttireteṣāṃ

ākārastu punaḥ kathaṃ pratipattavya iti| tadapadiśyate-

ākāraiḥ sukhitādi bhiḥ|

sukhitā vata santu sattvā iti manasi kurvan maitrīṃ samāpadyate| duḥkhitā vata sattvā iti karuṇām|
modantāṃ vata sattvā iti muditām| sattvā ityeva manasi kurvannupekṣāṃ samāpadyate mādhyasthyāt|

ebhyastvanyatamenāpi brahmasāyujyamaśnute||

ebhyo'pramāṇebhya ekeṇā(nā)pi bhāvitena brahmatvaṃ pratilabhyata iti||

kimālambanā apramāṇāḥ, kati bhūmikā vetyapadiśyate-

[592] nṛṣu kāmāvalambīni ghyānayormuditābhya(hva)yoḥ|ṣaḍbhaumāni tadā(da)nyāni kecidicchanti
saptasu||

maitrīkaruṇāmuditāstrayaḥ kāmāvacarasattvālambanāḥ| upekṣā aniyatā iti| yeṣāṃ tāvadbhā[vanā]mayānyetāni
muditā ca saumanasyendriyaṃ teṣāṃ prathamadvitīyayordhyānayormuditā| nordhvaṃ
saumanasyendriyābhāvāt| anyāni trīṇyapramānā(ṇā)ni ṣaṭsu bhūmiṣvaṇā(nā)gamye dhyānāntare caturṣu
dhyāneṣu| kecit punaḥ cintāmayānyapyetāni pramodyaṃ ca prīterdharmāntaraṃ [iti] teṣāṃ
saptabhūmikā| prāmodyasya vedanādvayasaṃyogitvāt| uktānyapramānā(ṇā)ni||

atha kati vimokṣāḥ|[593] vimokṣāḥ kathitā aṣṭau teṣāṃ dvāvaśubhātmakau|tāvādyadhyānayorantye
tṛtīyo'lobhalakṣaṇaḥ||

rūpī rūpāṇi paśyatīti prathamo vimokṣaḥ| ādhyātmamarūpasaṃjñī bahirdhā rūpāṇi paśyatīti dvitīyo
vimokṣaḥ| śubhaṃ vimokṣaṃ kāyeṇa sākṣātkṛtvopasampadya viharatīti tṛtīyaḥ| teṣāṃ dvāvaśubhasvabhāvau
prathamau tadākāratvād bhūmitaśca tau sasāmantakayoḥ prathamadvitīyayordhyānayordhyānāntare
ca| sasāmantake caturthe dhyāne śubho vimokṣaḥ | ca cālobhasvabhāva eva na
tvaśubhātmakaḥ, tacchubhākārapravṛttatvāt| saparivārāstvete pañcaskandhasvabhāvāḥ||

[594] catvāraḥ kuśalārūpā vimokṣākhyā samāhitāḥ|nirodhākhyasamāpattirvimokṣaḥ kathito'ṣṭamaḥ||

catvāro'nye vimokṣāḥ samāhitāḥ kuśalā evārūpyāḥ draṣṭavyāḥ| saṃjñāveditanirodhastvaṣṭa[mo] vimokṣaḥ|
vaimukhyārtho hi vimokṣārthaḥ, nirodhasamāpattiḥ; sarvasālambanapravṛttivaimukhyāt||

[595] tasyāstu saṃmukhībhāvaḥ sūkṣmasūkṣmāda[na]ntaram|

trividhaṃ hi bhāvāgrikaṃ cittaṃ saṃjñāsūkṣmasūkṣmākhyabhedāt| etadyathākramamaudārikam| ataḥ
sūkṣmasūkṣmākhyaṃ bhavāgrānantaraṃ tāṃ samāpattiṃ samāpadyante| tathā samāpannānāṃ tu

vyutthānacittamapyasyāḥ svaṃ śuddhaṃ nirmalaṃ tvadhaḥ||

sāsravānāsravatvāt| tadvyutthānacittasya sāsravena(ṇa) cedvyuttiṣṭhate bhāvāgrikeṇa| anāsraveṇa
cedākiñcanyāyatanabhūmikena||

athaiva vimokṣāḥ kiṃ viṣayāḥ ?

[596] kāmāvacaradṛśyārthā vimokṣāḥ prathamāstrayaḥ|

kāmāvacaraṃ rūpāvacarameṣāmālambanaṃ yathāyogamaśubhataḥ śubhataśca|

anye tvanvayadhīpakṣasvordhvaduḥkhādyavekṣiṇāḥ||

ārūpyavimokṣāṇāṃ svabhūmyūrdhvabhūmikaṃ duḥkhamālambanaṃ taddhetunirodhau ca| sarvacānvayajñānama(pa)kṣyo
mārga ūrdhvādharabhūmisaṃgṛhītaḥ, apratisaṃkhyānirodhaśca| uktā vimokṣāḥ||

[597] sūtre'bhibhavasaṃjñākhyaṃ proktamāyatanāṣṭakam|vimokṣādhikavṛttyetaccittaiśvaryapradarśakam||

sūtre bhagavatā aṣṭau abhibhvāyatanānyākhyātāni “adhyātmaṃ rūpasaṃjñī bahirdhā rūpāṇi paśyati
suvarṇadurvarṇāni khalu rūpāṇi abhibhūya jānāti, abhibhūya paśyati, evaṃ saṃjñī ca bhavatīdaṃ
prathamamabhibhvāyatanam| adhyātmaṃ rūpasaṃjñī bahirdhā rūpāṇi paśyatyapramāṇāni suvarṇadurvarṇānīti
vistaro yāvadidaṃ dvitīyamabhibhvāyatanam| evamadhyātmamarūpasaṃjñī bahī
rūpāṇi paśyati parīttānyapramāṇāni ceti catvāri| adhyātmamarūpasaṃjñyeva ca bahirdhā rūpāṇi
paśyati nīlapītalauhitāvadāta.......”...............

[........... abhidharmadīpe vibhāṣāprabhāyāṃ vṛttau aṣṭamasyādhyāyasya caturthaḥ pādaḥ samāptaḥ||]

[aṣṭamo'dhyāyaḥ samāptaḥ||][abhidharmadīpe vibhāṣāprabhāvṛttiḥ samāptā||]

